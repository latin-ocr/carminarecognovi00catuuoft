PRAEFATIO

me u. e. l. Itaque non multo mi tamen es sed multo mei
tamen es reponendum erit3 mei enim datiuus est LXXVII
3 sicine subrepsti mei, fortasse etiam XXXVII 11 puella
nam mei, ubi codices habent me. Alterum exemplum est
XXXIV 23 solitas es A, in quo latere antiquum morem
scribendi solita’s intellexit Lucianus Mueller: a quo non
longe abest unicum illud quod habet R XLIX 7 omniums
quod non immerito ad ipsum archetypon redire existimauit
is qui codicem inuenit, Gulielmus Gardner Hale. Atque
utinam huiusmodi essent plura quae in eo extant codice ;
haberemus certiorem ad archetypon redintegrandum uiam ι
quamquam ne sic quidem ad ipsius Catulli manum iretur.

De Datano fusius dixi in ed. maiore Prolegg. pp. xxxi-
xxxv. Is quia nonnulla habet quae ab Italis interpolata
sint, uelut LXVIII 47 (qui uersus deest in sincerioribus),
XCV 9 in fine uersus laboris, LXV 12 canam ubi ceteri
tegdm, a nonnullis editoribus hodie repudiatur. Est tamen
ea species in uniuersum Bataui, quae non modo pecu-
liaris dicenda sit, sed praesertim si orthographiam spectes,
incorruptam uetustatem prae se ferens; qua re Lachmanno
hic potissimum dignus habitus est quem cum uno altero
totum exhiberet in ed. sua anni 1829, neque ego, qui Lach-
manni crisin semper habuerim plurimi, umquam a me
impetrare potui ut, Baehrensio potius et Munroni obsecutus
propter pauca quae codex is habet uitia, uniuersum negle-
gerem abiceremque. Huius compar consimilisque codex
est Musei Britannici, Add. 11,915, quem in ed. maiore
littera a signaui.

Ex his decem codicibus plerumque constabit quid in
Veronensis archetypo scriptum suerit, non ut hinc restitui
putes ueram manum Catulli.

Fuerit enim diuersa carminum recensio, ut ex LXII
patet, quod quemadmodum legitur in Thuaneo apographo
saeculi ix, non semper consentit cum codicibus saec. xiV‚ XV.

‘xi

