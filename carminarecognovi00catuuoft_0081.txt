CARMEN LXIV·

tincta tegit roseo conchyli purpura fuco.

haec uestis priscis hominum uariata figuris 50
heroum mira uirtutes indicat arte.

namque fluentisono prospectans litore Diae,

Thesea cedentem celeri cum classe tuetur

indomitos in corde gerens Ariadna furores,

necdum etiam sese quae uisit uisere credit, 55
ut pote fallaci quae tum primum excita somno

desertam in sola miseram se cernat harena.

immernor at iuuenis fugiens pellit uada remis,

irrita uentosae linquens promissa procellae.

quem procul ex alga maestis Minois ocellis, 60
saxea ut effigies bacchantis, prospicit, eheu,

prospicit et magnis curarum fluctuat undis,

non flauo retinens subtilem uertice mitram*-

non contecta leui uelatum pectus amictu,

non tereti strophio lactentis uincta papillas, 65
omnia quae toto delapsa e corpore passim

ipsius ante pedes fluctus salis alludebant.

sed neque tum mitrae neque tum fluitantis amictus

illa uicem curans toto ex te pectore, Theseu,

toto animo, tota pendebat perdita mente. 70
a misera, assiduis quam luctibus externauit

spinosas Erycina serens in pectore curas,

52 lit(t)ora RBLa¹: litora (suprascr. e) ten di(y)a Ω 54 adriana Ω
55 sese quae nisit uisere credit Voss: seseque sui tui se credit
GOBLa1D: seseque sui qui (suprascr. t) se credidit C: seseque sui ΙΙΙ
se credi [ΙΙ llll R marg. al. terni 56 tunc Ο 61 bachantis GOR
eheu Bergk: heue n: heie Bod. Lat. Class. e. 15: euhoe Lachm.
62 Inter et magnis rasura estin G Pro et compendium est in Ο quo
plerumque mgmficatur con 64 contenta O et Phil„ idemque com'.
Balth. Venator nudatum Schwabe: laniatum Owen: uiolatum
Haveaefield 65 lactentis n: lactantis cod. peruetustus Cauensi.
Isidori Originum XIX. 33, a quo ln'c u. Cinnae tribuitur citta
Cauensis, h. e. cincta 66 delapsa e C: delapse O: delapso e
RBtaen: delapso GLa¹D 67 adl. O: allidebant Landor 68
si neque Ω tamen (tn) pro tum bis Ο 69 te om. Ο 71 a
Can. Lat. 33 et codices Nonii p. 108: ah GR len: ha O 72 serens
a, Bod. Lat. class. e. 15 et Nonii cod1ces

cArvLL. 5

